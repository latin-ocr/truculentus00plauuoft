PRAEFATIO.

Ad hanc Truculenti editionem adornandam codicibus usus
sum quattuor, Ambrosiano, codice Camerarii Vetere, Decur-
tato et Parisino. Ex Ambrosiano folia adhuc supersunt sex,
quae textum continent a v. 112 usque ad v. 146, deinde
a v. 180 usque ad 317, denique a v. 352 usque ad v. 389, ε
ut olim indicavi in libro de codice Ambrosiano p. 27. Inde
ego omnia, etiam minutissima, enotavi. Codicem veterem meo
rogatu denuo perscrutatus est Kohlerus, vir doctissimus, ex
cuius copiis intellexi, etiam in hac fabula Pareum diligen-
tissime et amplissime officio suo functum esse: perpauca enim
praetermisit, unde solidum textui lucrum peti potest. Con-
sentit autem hic codex fere ubique cum codice Decurtato,
cuius imaginem Schneiderus exprimendam curavit Vratislaviae
a. 1834. Codicem Parisinum, de cuius indole dixi in prae-
fatione ad Trinummi editionem alteram p. XIV et in adno-
tationibus p. 122, ipse contuli. Ex his libris omnia attuli,
quae ad textum constituendum vel ad indolem eorum perspi-
ciendam idonea visa sunt: consulto autem omisi errores, qui
ex prava syllabarum vel vocabulorum distinctione nati sunt et
alia quaedam, quae nulli usui sunt.

De versibus (lenique comicis et de arte Plauti satis a me
disputatum est in praefatione ad Trinummum et in libro de
enunciatione latinae linguae in vetere Romanorum dramate
nec quidquam habeo, quod addendum esse videatur.

Scripsi Berolini m. Novemb. a MDCCCLXIH. Δ

l*

